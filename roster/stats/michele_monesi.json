{"nome":"Michele","cognome":"Monesi","immagine":"../roster/images/michele_monesi.JPG","bio":"A sei anni calza il primo paio di scarpe da pallacanestro nella culla cestistica della Social OSA, ambiente formativo che lo accoglie fin da subito, pur senza mai fargli sviluppare un grande feeling con il tifo organizzato dei Salesiani. Dopo una breve parentesi al minibasket Murat, fa ritorno nella storica tana seminterrata dell’OSA, dove rimane fino ai 17 anni completando l’intero percorso giovanile. È proprio in questi anni che matura una convinzione destinata ad accompagnarlo per tutta la carriera: l’attacco è sopravvalutato. Decide così di investire ogni sforzo atletico e tattico nella metà campo difensiva, salvo poi rendersi conto di non essere Denis Rodman e, soprattutto, di non avere Jordan e Pippen in quintetto. Stanco dei fasti dei campionati giovanili FIP, il cui apice resta il biennio nel campionato nazionale – sezione Nord Italia – e la personale soddisfazione di aver impedito alla giovanile dell’Olimpia Milano di raggiungere quota cento nello scontro diretto, Michele decide di prendersi una lunga pausa di riflessione dal basket. Pausa che dura sette anni, fino a quando una crisi di astinenza cestistica lo spinge a fondare, insieme agli amici di una vita, la società sportiva Dynamo Milano. Qui ricopre praticamente ogni ruolo possibile: presidente, capitano, giocatore, occasionalmente allenatore e, quando necessario, anche refertista, calcando i campi del campionato UISP. Nel 2022, complice una combinazione letale di normative post-Covid, infortuni, figliate e l’avanzata inarrestabile del padel, prende atto della fine del progetto e si rimette in cammino per Milano nord, alla ricerca di una nuova famiglia cestistica pronta ad accoglierlo… E chi meglio dei Brewers poteva farlo?!","statistiche":{"minuti":0,"punti":0,"rimbalzi":0,"assist":0,"rubate":0,"stoppate":0},"video": [] }
