{"title":"Sconfitta a Ceriano, ma i Brewers guardano ai playoff",
"short_description": "I neroblu lottano ma cedono alla Fortitudo, ora testa all'ultima gara e alla post-season.",
"body":"Ultima giornata del girone (in attesa del recupero della prima giornata rinviata a settembre) e i Brewers si giocano la possibilità di chiudere sul podio nella difficile trasferta contro la Fortitudo Ceriano, attuale terza forza del campionato..capo. L'inizio di gara è segnato da due fasi ben distinte: nei primi cinque minuti i padroni di casa dominano, portandosi avanti 9-2. La reazione neroblu, però, non tarda ad arrivare: con grande orgoglio, i Brewers ribaltano l'inerzia e chiudono il primo quarto avanti 11-13..capo. Nel secondo periodo l'equilibrio regna fino agli ultimi tre minuti, quando qualche errore di troppo consente a Ceriano di tentare il primo vero allungo, mandando le squadre negli spogliatoi sul 28-20..capo. L'inizio di terzo quarto è un vero shock per gli ospiti: quattro possessi difensivi, otto punti subiti; quattro attacchi, zero punti segnati. Il -16 pesa come un macigno e, sebbene i ragazzi di coach Manca provino a ricucire con le loro qualità tecniche, la rotazione corta (solo nove a disposizione) non consente mai di avvicinarsi oltre il -9..capo. Nel quarto periodo la Fortitudo controlla senza problemi, assicurandosi così il terzo posto in un campionato equilibrato. I Brewers chiudono stremati, consapevoli del lavoro ancora da fare: l’ultima sfida del girone sarà decisiva per il piazzamento finale. Una vittoria garantirebbe il quinto posto (o addirittura il quarto in caso di scivolone di Cagliero contro la penultima Paderno), prima di tuffarsi nei playoff, in programma dalla settimana successiva.",
"category":"report_partita",
"img_name":"20250215_@FortitudoCeriano.jpg",
"stats":""
}
